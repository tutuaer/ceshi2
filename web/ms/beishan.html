<!DOCTYPE html>
<html lang="en">
<head>
    <meta charset="UTF-8">
    <title>北山经</title>
</head>
<body style="background: #ede8d5" >
<div class="text" style="width: 70%;background: #faf7ed;margin: 0 auto">
    <h1 style="text-align: center">卷三.北山经（部分）</h1>
    <div class="p" style="font-family:'微软雅黑 Light';text-indent: 2em;letter-spacing: 1.6px;
    margin-left: 65px;margin-right: 65px;font-size: 20px;line-height: 35px">
        <p>北山经之首，曰单狐之山，多机木，其上多华草。逢漨水出焉，而西流注于泑水，其中多芘石文石。</p>
        <p>又北二百五十里，曰求如之山，其上多玉，无草木。滑水出焉，而西流注于诸𣬈之水。其中多滑鱼。其状如鱓，赤背，其音如梧，
            食之已疣。其中多水马，其状如马，文臂牛尾，其音如呼。</p>
        <p>又北三百里，曰带山，其上多玉，其下多青碧。有兽焉，其状如马，一角有错，
            其名曰䑏疏，可以辟火。有鸟焉，其状如乌，五采而赤文，名曰鵸鵌，是自为牝牡，食之不疽。
            彭水出焉，而西流注于芘湖之水，中多鯈鱼，其状如鸡而赤毛，三尾六足四首，其音如鹊，食之可以已忧。</p>
        <p>又北四百里，曰谯明之山。谯水出焉，西流注于河。其中多何罗之鱼，一首而十身，其音如吠犬，食之已痈。有兽焉，
            其状如貆而赤毫，其音如榴榴，名曰孟槐，可以御凶。是山也，无草木，多青雄黄。</p>
        <p>又北三百五十里，曰涿光之山。嚣水出焉，而西流注于河。其中多鳛鳛之鱼，其状如鹊而十翼，鳞皆在羽端，其音如鹊，
            可以御火，食之不瘅。其上多松柏，其下多棕橿，其兽多鹿霝羊，其鸟多蕃。</p>
        <p>　又北三百八十里，曰虢山，其上多漆，其下多桐椐。其阳多玉，其阴多铁。伊水出焉，西流注于河。其兽多橐驼，
            其鸟多窝，状如鼠而鸟翼，其音如羊，可以御兵。</p>
        <p>又北四百里，至于虢山之尾，其上多玉而无石。鱼水出焉，西流注于河，其中多文贝。</p>
        <p>又北二百里，曰丹熏之山，其上多樗柏，其草多韭韭，多丹获。熏水出焉，而西流注于棠水。有兽焉，
            其状如鼠，而菟首麋身，其音如獆犬，以其尾飞，名曰耳鼠，食之不䐆，又可以御百毒。</p>
        <p>又北二百八十里，曰石者之山，其上无草木，多瑶碧。泚水出焉，西流注于河。有兽焉，其状如豹，
            而文题白身，名曰孟极，是善伏，其鸣自呼。</p>
        <p>又北百一十里，曰边春之山，多葱、葵、韭、桃、李。杠水出焉，而西流注于泑泽。有兽焉，其状如禺而文身，
            善笑，见人则卧，名曰幽鴳，其鸣自呼。</p>
        <p>又北二百里，曰蔓联之山，其上无草木，有兽焉，其状如禺而有鬣，牛尾、文臂、马蹏，见人则呼，名曰足訾，
            其鸣自呼。有鸟焉，群居而朋飞，其毛如雌雉，名曰，其鸣自呼，食之已风。</p>
        <p>　又北八百里，曰单张之山，其上无草木。有兽焉，其状如豹而长尾，人首而牛耳，一目，名曰诸犍，
            善吒，行则衔其尾。有鸟焉，其状如雉，而文首、白翼、黄足，名曰白鵺，食之已嗌痛，可以已痸。
            栎水出焉，在而南流注于杠水。</p>
        <p>　又北三百二十里，曰灌题之山，其上多樗柘，其下多流沙，多砥。有兽焉，其状如牛而白尾，其音如詨，名曰那父。
            有鸟焉，其状如雌雉而人面，见人则跃，名曰竦斯，其鸣自呼也。匠韩之水出焉，而西流注于泑泽，其中多磁石。</p>
        <p>　　又北二百里，曰潘侯之山，其上多松柏，其下多榛楛，其阳多玉，其阴多铁。有兽焉，基状如牛，而四节生毛，或曰旄牛。
            边水出焉，而南流注于栎泽。</p>
        <p>　　又北二百三十里，曰小咸之山，无草木，冬夏有雪。</p>
        <p>　　北二百八十里，曰大咸之山，无草木，其下多玉。是山也，四方，不可以上。有蛇名曰长蛇，其毛如彘豪，其音如鼓柝。</p>
        <p>又北三百二十里，曰敦薨之山，其上多棕枬，其下多茈草。敦薨之水出焉，而西流注于泑泽。出于昆仑之东北隅，实惟河原。
            其中多赤鲑，其兽多兕，旄牛，其鸟多柝鸠。</p>
        <p>又北二百里，曰少咸之山，无草木，多青碧。有兽焉，其状如牛，而赤身、人面、马足，名曰窥窳，其音如婴儿，是食人。
            敦水出焉，东流注于雁门之水，其中多魳魳之鱼。食之杀人。</p>
        <p>　又北二百里，曰狱法之山。瀼泽之出焉，而东北流注于泰泽。其中多䲃鱼，其状如鲤而鸡足，食之已疣。有兽焉，其状如犬而人面，善投，见人则笑，其名山[犭军]，其行如风，见则天下大风。</p>
    </div>
</div>
</body>
</html>