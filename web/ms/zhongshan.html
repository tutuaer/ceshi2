<!DOCTYPE html>
<html lang="en">
<head>
    <meta charset="UTF-8">
    <title>中山经</title>
</head>
<body>
<body style="background: #ede8d5" >
<div class="text" style="width: 70%;background: #faf7ed;margin: 0 auto">
    <h1 style="text-align: center">卷五.中山经（部分）</h1>
    <div class="p" style="font-family:'微软雅黑 Light';text-indent: 2em;letter-spacing: 1.6px;
    margin-left: 65px;margin-right: 65px;font-size: 20px;line-height: 35px">
       <p>《中山经》薄山之首，曰甘枣之山。共水出焉，而西流注于河。其上多杻木，其下有草焉，葵本而杏叶，黄华而荚实，名曰箨，可以已懵。有兽焉，其状如囗鼠而文题，其名曰㔮，食之已瘿。</p>
        <p>又东二十里，曰历儿之山，其上多囗，多杤木，是木也，方茎而员叶，黄华而毛，其实如拣，服之不忘。</p>
        <p>又东十五里，曰渠猪之山，其上多竹，渠猪之水出焉，而南流注于河。其中是多豪鱼，状如鲔，赤喙尾赤羽，可以已白癣。</p>
        <p>又东三十五里，曰葱聋之山，其中多大谷，是多白垩，黑、青、黄垩。</p>
        <p>又东十五里，曰涹山，其上多赤铜，其阴多铁。</p>
        <p>又东七十里，曰脱扈之山。有草焉，其状如葵叶而赤华，荚实，实如棕荚，名曰植褚，可以已癙，食之不眯。</p>
        <p>又东二十里，曰金星之山，多天婴，其状如龙骨，可以已痤。</p>
        <p>又东七十里，曰泰威之山。其中有谷，曰枭谷，其中多铁。</p>
        <p>又东十五里，曰囗谷之山。其中多赤铜。</p>
        <p>又东百二十里，曰吴林之山，其中多囗草。</p>
        <p>又北三十里，曰牛首之山。有草焉，名曰鬼草，其叶如葵而赤茎，其秀如禾，服之不忧。劳水出焉，而西流注于囗水，是多飞鱼，其状如鲋鱼，食之已痔衕。</p>
        <p>又北四十里，曰霍山，其木多楮。有兽焉，其状如狸，而白尾有鬣，名曰朏朏，养之可以已忧。</p>
        <p>又北五十二里，曰合谷之山，是多薝棘。</p>
        <p>又北三十五里，曰阴山，多砺石、文石。少水出焉，其中多雕棠，其叶如榆叶而方，其实如赤菽，食之已聋。</p>
        <p>又东北四百里，曰鼓镫之山，多赤铜。有草焉，名曰荣草，其叶如柳，其本如鸡卵，莨之已风。</p>
        <p>凡薄山之首，白甘枣之山至于鼓镫之山，凡十五山，六千六百七十里。历儿、冢也，其祠礼：毛，太牢之具，县以吉玉。其余十三者，毛用一羊，县婴用桑封，瘗而不糈。桑封者，桑主也，方其下而锐其上，而中穿之加金。</p>
        <p>《中次二经》注山之首，曰煇诸之山，其上多桑，其兽多闾麋，其鸟多鹖。</p>
        <p>又西南二百里，曰发视之山，其上多金玉，其下多砥砺。即鱼之水出焉，而西流注于伊水。</p>
        <p>又西三百里，曰豪山，其上多金玉而无草木。</p>
        <p>又西三百里，曰鲜山，多金玉，无草木，鲜水出焉，而北流注于伊水。其中多鸣蛇，其状如蛇而四翼，其音如磬，见则其邑大旱。</p>
        <p>又西三百里，曰阳山，多石，无草木。阳水出焉，而北流注于伊水。其中多化蛇，其状如人面而豺身，鸟翼而蛇行，其音如叱呼，见其邑大水。</p>
        <p>又西二百里，曰昆吾之山，其上多赤铜。有兽焉，其状如彘而有角，其音如号，名曰蠪蚔，食之不眯。</p>
        <p>又西百二十里，曰荔山。荔水出焉，而北流注于伊水，其上多金玉，其下多青雄黄。有木焉，其状如棠而赤时，名曰芒草，可以毒鱼。</p>
        <p>又西一百五十里，曰蔓渠之山，其上多金玉，其下多竹箭。伊水出焉，而东流注于洛。有兽焉，其名曰马腹，其状如人面虎身，其音如婴儿，是食人。</p>
    </div>
</div>
</body>
</body>
</html>