<!DOCTYPE html>
<html lang="en">
<head>
    <meta charset="UTF-8">
    <title>东山经</title>
</head>
<body>
<body style="background: #ede8d5" >
<div class="text" style="width: 70%;background: #faf7ed;margin: 0 auto">
    <h1 style="text-align: center">卷四.东山经(部分)</h1>
    <div class="p" style="font-family:'微软雅黑 Light';text-indent: 2em;letter-spacing: 1.6px;
    margin-left: 65px;margin-right: 65px;font-size: 20px;line-height: 35px">
        <p>东山之首，曰樕𧑤之山。北临乾昧，食水出焉，而东北流注于海。其中多鳙鳙之鱼，其状如犁牛，其音如彘鸣。</p>
        <p>又南三百里，曰藟山，其上有玉，其下有金。湖水出焉，东流注于食水，其中多活师。</p>
        <p>又南三百里，曰栒状之山，其上多金玉，其下多青碧石。有兽焉，其状如犬，六足，其名曰从从，其鸣自詨。有鸟焉，
            其状如鸡而鼠毛，其名曰䖪鼠，见则其邑大旱。水出焉。而北流注于湖水。其中多箴鱼，其状如囗，其喙如箴，食之无疫疾。</p>
        <p>又南三百里，曰勃垒之山，无草木，无水。</p>
        <p>　又南三百里，曰番条之山，无草木，多沙。减水出焉，北流注于海，其中多鳡鱼。</p>
        <p>又南四百里，曰姑儿之山，其上多漆，其下多桑柘。姑儿之水出焉，北流注于海，其中多鳡鱼。</p>
        <p>又南四百里，曰高氏之山，其上多玉，其下多箴石。诸绳之水出焉，东流注于泽，其中多金玉。</p>
        <p>　又南三百里，曰岳山，其上多桑，其下多樗。泺水出焉，东流注于泽，其中多金玉。</p>
        <p>又南三百里，曰犲山，其上无草木，其下多水，其中多堪㐨之鱼。有兽焉，其状如夸父而彘毛，其音如呼，见则天下大水。</p>
        <p>又南三百里，曰独山，其上多金玉，其下多美石末涂之水出焉，而东流注于沔，其中多鯈䗤，其状如黄蛇，鱼翼，出入有光，见则其邑大旱。</p>
        <p>　又南三百里，曰泰山，其上多玉，其下多金。有兽焉，其状如豚而有珠，名曰狪々，其鸣自詨。环水出焉，东流注于江，其中多水玉。</p>
        <p>又南三百里，曰竹山，錞于江，无草木，多瑶碧。激水出焉，而东流注于娶檀之水，其中多茈羸。</p>
        <p>凡东山经之首，自樕鼄之山以至于竹山，凡十二山，三千六百里。其神状皆人身龙首。祠：毛用一犬祈，衈用鱼。</p>
        <p>东次二经之首，曰空桑之山，北临食水，东望沮吴，南望沙陵，西望涮湣泽。有兽焉，其状如牛而虎文，其音如钦。其名曰軨軨，其鸣自詨，见则天下大水。</p>
        <p>又南六百里，曰曹夕之山，其下多糓而无木，多鸟兽。</p>
        <p>又西南四百里，曰峄皋之山，其上多金玉，其下多白垩。峄皋之水出焉，东流注于激女之水，其中多蜃珧。</p>
        <p>又南水行五百里，流沙三进里，至于葛山之尾，无草木，多砥砺。</p>
        <p>　又南三百八十里，曰葛山之首，无草木。澧水出焉，东流注于余泽，其中多珠鳖鱼，其状如胏而有目，六足有珠，其味酸甘，食之无疠。</p>
        <p>又南三百八十里，曰余峨之山。其上多梓枬，其下多荆杞。杂余之水出焉，东流注于黄水。有兽焉，其状如菟而鸟类喙，鸱目蛇尾，见人则眠，名犰狳，其鸣自詨，见则螽蝗为败。</p>
        <p>　又南三百里，曰杜父之山，无草木，多水。</p>
        <p>　又南三百里，曰耿山，夫草木，多水碧，多大蛇。有兽焉，其状如狐而鱼翼，其名曰朱獳，其鸣自詨见则其国有恐。</p>
    </div>
</div>
</body>
</body>
</html>