<!DOCTYPE html>
<html lang="en">
<head>
    <meta charset="UTF-8">
    <title>西山经</title>
</head>
<body style="background: #ede8d5" >
<div class="text" style="width: 70%;background: #faf7ed;margin: 0 auto">
    <h1 style="text-align: center">卷二.西山经（部分）</h1>
    <div class="p" style="font-family:'微软雅黑 Light';text-indent: 2em;letter-spacing: 1.6px;
    margin-left: 65px;margin-right: 65px;font-size: 20px;line-height: 35px">
        <p>西山经华山之首，曰钱来之山，其上多松，其下多洗石。有兽焉，其状如羊而马尾，名曰羬羊，其脂可以已腊。</p>
        <p>西四十五里，曰松果之山。囗水出焉，北流注于渭，其中多铜。有鸟焉，其名曰螐渠，其状如山鸡，黑身赤足，可以已𦢊。</p>
        <p>又西六十里，曰太华之山，削成而四方，其高五千仞，其广十里，鸟兽莫居。有蛇焉，名曰肥 𧒭，六足四翼，见则天下大旱。</p>
        <p>又西八十里，曰小华之山，其木多荆杞，其兽多㸲牛，其阴多磬石，其阳㻬琈之玉。鸟多赤鷩，可以御火。其草有萆荔，状如乌韭，而生于石上，赤缘木而生，食之已心痛。</p>
        <p>又西八十里，曰符禺之山，其阳多铜，其阴多铁。其上有木焉，名曰文茎，其实如枣，可以已聋。其草多条，其状如葵，而赤华黄实，如婴儿舌，
            食之使人不惑。符禺之水出焉，而北流注于渭。其兽多葱聋，其状如羊而赤鬣。其鸟多鴖，其状如翠而赤喙，可以御火。</p>
        <p>又西六十里，曰石脆之山，其木多棕枬，其草多条，其状如韭，而白华黑实，食之已疥。其阳多㻬琈之玉，其阴多铜。灌水出焉，而北流注于禺水。其中有流赭，以涂牛马无病。</p>
        <p>又西七十里，曰英山，其上多杻橿，其阴多铁，其阳多赤金。禺水出焉，北流注于招水，其中多鳢鱼，其状如鳖，其音如羊。其阳多箭䉋，兽多㸲牛、羬羊。
            有鸟焉，其状如鹑，黄身而赤喙，其名曰肥遗，食之已疠，可以杀虫。</p>
        <p>又西五十二里，曰竹山，其上多乔木，其阴多铁。有草焉，其名曰黄雚，其状如樗，其叶如麻，白华而赤实，其状如赭，浴之已疥，又可以已胕。
            竹水出焉，北流注于渭，其阳多竹箭，多苍玉。丹水出焉，东南流注于洛水，其中多水玉，多人鱼。有兽下，其状如豚而白毛，大如筓而黑端，名曰豪彘。</p>
        <p>　又西百二十里，曰浮山，多盼木，枳叶而无伤，木虫居之。有草焉，名曰薰草，麻叶而方茎，赤华而黑实，臭如蘼芜，佩之可以已疠。</p>
        <p>又西七十里，曰羭次之山，漆水出焉，北流注于渭。其上多棫橿，其下多竹箭，其阴多赤铜，其阳多婴垣之玉。有兽焉，其状如禺而长臂
            ，善投，其名曰嚣。有鸟焉，其状如枭，人面而一足，曰橐𩇯，冬见夏蛰，服之不畏雷。</p>
        <p>　又西百五十里，曰时山，无草木。逐水出焉，北海注于渭，其中多水玉。</p>
        <p>又西百七十里，曰南山，上多丹粟。丹水出焉，北流注于渭。兽多猛豹，鸟多尸鸠。</p>
        <p>又西四百八里，曰大时之山，上多楮柞，下多杻橿，阴多银，阳多白玉。涔水出焉，北流注于渭。清水出焉，南流注于汉水。</p>
        <p>又西三百二十里，曰嶓冢之山，汉水出焉，而东南流注于沔；嚣水出焉，北流注于汤水。其上多桃枝钩端，兽多犀兕熊罴，鸟多白翰赤鷩。
            有草焉，其叶如蕙，其本如桔梗，黑华而不实，名曰蓇蓉。食之使人无子。</p>
        <p>又西三百五十里，曰天帝之山，多棕枬；下多菅蕙。有兽焉，其状如狗，名曰溪边，席其皮者不蛊。有鸟焉，其状如鹑，黑文而赤翁，名曰栎，食之已痔
            。有草焉，其状如共葵，共其臭如蘼芜，名曰杜衡，可以走马，食之已瘿。</p>
    </div>
</div>
</body>
</html>